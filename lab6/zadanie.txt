
# Dobór zapachów

Sieć perfumerii Amoniakalne Substancje Drażniące² przyjęła strategię
marketingową polegającą na przyciąganiu klientów za pomocą zapachów
rozpylanych w sklepach. 

Poważnym problemem jest jednak dobór zapachów, które należy rozpylić. 
Specjaliści ds. marketingu, technik sprzedaży i konserwacji linoleum
wybrali grupę M potencjalnych klientów sklepu, która będzie grupą
testową. Sieć dysponuje N zapachami. Każdy z klientów ma jeden z
trzech stosunków do danego zapachu: negatywny, pozytywny, neutralny. 
Poziom zadowolenia klienta jest równy różnicy:
  liczba zapachów pozytywnych - liczba zapachów negatywnych
rozpylonych w sklepie. 

Ci sami specjaliści ustalili również próg zadowolenia, po osiągnięciu
(lub przekroczeniu), którego marketing uznaje klienta za przekonanego
do zakupu.

## Zadanie

### Etap 1
Stosując technikę algorytmu z powrotami, mając dane zapachy, klientów
i oczekiwany poziom zadowolenia obliczyć czy istnieje mieszanka
zapachów, która pozwala wszystkim osiągnąć wymagany poziom i jeśli
tak, podać tę mieszankę.  

### Etap 2
W przypadku, gdy nie istnieje mieszanka zapachów pozwalająca wszystkim
osiągnąć wymagane zadowolenie, podać maksymalną liczę klientów,
których można usatysfakcjonować i mieszankę dającą taki efekt.

## Punktacja
Za każdy etap:
 0.0 - jakikolwiek błąd w znanych testach
 0.5 - znane testy poprawne, w nieznanych testach jakikolwiek błąd inny
       niż timeout lub więcej niż 3 timeouty
 1.0 - znane testy poprawne, w nieznanych testach 3 lub mniej timeouty
       (i zadnych innych błędów)
 1.5 - wszystkie testy poprawne

## Uwagi

 + W algorytmie z powrotami próbować ustalić stan (użyty, nieużyty)
   każdego zapachu po kolei.
 + Aby poprawić wydajność rozwiązania, można szacować z góry poziom
   zadowolenia, przy częściowym ustaleniu stanu zapachów.

## Uwagi techniczne

 + Zakładamy, że dane wejściowe są poprawne.
 + Jeśli rozwiązanie jest niejednoznaczne (istnieje więcej niż jedno
   przypisanie zapachów, które daje zwrócony wynik), zwrócić dowolne
   z nich.
 + W przykładach w pliku Lab06Main użyty jest bardziej zwięzły format
   opisu preferencji. W tym formacie -x znaczy, ze klient nie lubi
   zapachu o indeksie (x-1), x że klient lubi zapach o indeksie (x-1).
   Brak zapachu w liście oznacza, że jest on dla klienta neutralny.
   Przed wywołaniem format danych konwertowany jest do formatu
   opisawego w komentarzu do parametrów funkcji.
 + Można dodawać pomocnicze metody albo nawet całe klasy, ale z powodów
   technicznych (system) nie mogą one być publiczne (prywatne mogą)

