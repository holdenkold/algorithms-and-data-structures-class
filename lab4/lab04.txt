
Zadania należy rozwiązać techniką programowania dynamicznego.

###################################
Wstęp:

Mateusz niedawno zdał egzamin na prawo jazdy. Jego rodzice, wiedząc jak brawurowo potrafi jeździć ich syn,
obiecali pożyczać mu auto pod warunkiem, że będzie stosował się do ograniczeń prędkości.
W tym celu tata Mateusza zainstalował specjalne urządzenie służace do pomiarów zmian prędkości auta,
dokonujące pomiaru w stałych interwałach czasowych.
Niestety nie doczytał on instrukcji i zapomniał o kalibracji urządzenia które fabrycznie mierzy
wartość bezwględną zmian prędkości (czyli pomiar można wyrazić wzorem: abs(v_początkowe - v_końcowe)).

!!! Przykładowo: Jeśli w trakcie trwania pomiaru samochód jadąc do przodu z prędkością 50km/h zwolnił
do prędkości 40km/h urządzenie zarejestruje wartość 10.
!!! Uwaga: Samochód jadąc do tyłu porusza się z prędkościami ujemnymi, czyli jeżeli w zadanym interwale czasowym
auto zmieniło prędkość z 25km/h do -5km/h to urządzenie dokona pomiaru równego 30.

###################################
Zadanie 1:

Niestety, niedługo potem Mateusz miał wypadek...
Twoim zadaniem jest napisanie programu, który dla określonej liczby pomiarów będzie w stanie podać
minimalną i maksymalną (co do modułu) prędkość z jaką mógł jechać Mateusz w momencie zderzenia.
Trzecim (ostatnim) elementem zwracanej krotki jest długość tablicy pomiarów.

Oprócz tego należy zwrócić tablicę bool'i zawierającą informacje, które z pomiarów oznaczały,
że samochód hamował (true), a które, że samochów przyspieszał (false).

Przykładowy pomiar: [ 10, 9, 3 ] powinien dawać wynik: 2 (dla minimalnej prędkości) oraz 22 (dla maksymalnej).
W przykładzie samochód mógł początkowo jechać z prędkością 10km/h (zakładamy, że przed pierwszym pomiarem prędkość
jest równa 0), następnie zwolnić o 9km/h do prędkości 1km/h, a na końcu ("zwalniając" o 3km/h) zacząć jechać do tyłu
z prędkością 2km/h.
Drugi sposób interpretacji tablicy pomiarów to założenie, że samochód rozpoczynał jazdę cofając się
z prędkością 10km/h a następnie w trakcie kolejnych dwóch pomiarów przyspieszał do przodu kolejno o 9km/h
i 3km/h ostatecznie jadąc do przodu z prędkością 2km/h.

!!! Podpowiedź: 
Innymi słowy zadanie polega na stwierdzeniu, jaką maksymalną, a jaką minimalną (co do modułu) prędkość
można uzyskać poprzez ustalenie dla każdego pomiaru przyspieszenia lub hamowania, oraz zwrócenia tych informacji
w tablicy (tablica oczywiście dotyczy sekwencji pomiarów prowadzących do prędkości minimalnej).

Uzyskanie maksymalnej możliwej prędkości jest łatwe.
Uzyskanie minimalnej wymaga znalezienia podziału zbioru zmian na zbiór hamowań i przyspieszeń,
tak aby ich sumy były jak najbardziej do siebie zbliżone. 

###################################
Zadanie 2:

Napisz nową metodę, która w przeciwieństwie do poprzedniej wyznaczy minimalną i maksymalną (co do modułu)
wartość prędkości z jaką mogło poruszać się auto w dowolnym momencie podróży (oczywiście rozważamy jedynie momenty,
w których dokonywano pomiarów). Należy znaleźć również mumer pomiaru, dla którego prędkość była potecjalnie minimalna
(jest to ostatni element zwracanej krotki - jeśli takich pomiarów było kilka to zwracamy najwcześniejszy z nich).

Przykładowy pomiar: [ 10, 9, 3 ] powinien dawać wynik: 1 (dla minimalnej prędkości) oraz 22 (dla maksymalnej).
Wyjaśnienie: Możliwa minimalna prędkość osiągana jest podczas drugiego pomiaru kiedy to z 10km/h
auto zwalnia o 9km/h do prędkości 1km/h.
Czyli tak jak w Zadaniu 1 mamy sytuację w której auto startuje z prędkością 10km/h (jadąc do przodu lub do tyłu),
a następnie zmienia prędkość o 9km/h w kierunku przeciwnym do pierwotnego, tym samym redukując ją do 1km/h.
Jest to moment w którym osiągnięte zostaje minimum na całej zarejestrowanej trasie bowiem kolejny pomiar
informuje o zmianie dotychczasowej prędkości o 3km/h. Nie jest więc ważne czy ostatnia zmiana prędkości
odbyła się zgodnie z dotychczasowym kierunkiem poruszania czy nie, gdyż w obu sytuacjach finalna prędkość
będzie większa niż ta zarejestrowana po drugim pomiarze (byłoby to 2km/h w przypadku zmiany kierunku jazdy
lub 4km/h w przypadku przeciwnym).

!!! Podpowiedź:
Co można zrobić gdy okaże się, że dla jakiegoś pomiaru możliwe jest osiągnięcie prędkości minimalnej równej 0? 

###################################
!!! Dodatkowe informacje:

Złożoność pamięciowa każdego z algorytmów nie może być większa niż O(sumy_wartości_pomiarów).
Złożoność czasowa każdego z algorytmów nie może być większa niż O(liczby_pomiarów * sumy_wartości_pomiarów)
Wynika z tego że Zadanie 2 nie może być rozwiązane przy pomocy wielokrotnego wywołania metody
rozwiązującej Zadanie 1.

Można założyć, że wejściowa tablica z pomiarami nie jest pusta oraz, że zawiera tylko nieujemne wartości.

###################################
Punktacja (maksymalnie 3 punkty):

Zadanie 1 -  2.0 pkt
0.0 pkt. - jakikolwiek błąd w znanych testach
1.0 pkt. - znane testy poprawne, 5 i więcej timeout'ów lub jakikolwiek błąd inny niż timeout w testach domowych
1.5 pkt. - znane testy poprawne, od 1 do 4 timeout'ów (i żadnych innych błędów) w testach domowych
2.0 pkt. - testy bezbłędne 

Zadanie 2 -  1.0 pkt
0.0 pkt. - jakikolwiek błąd w znanych testach
0.5 pkt. - znane testy poprawne, jakikolwiek błąd  w testach domowych
1.0 pkt. - testy bezbłędne 

Za niedotrzymanie ograniczeń dotyczących złożoności punktacja będzie obniżana.
